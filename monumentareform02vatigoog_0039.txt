0·<[3 3820

terno affectu in Domino hortanteS, ut christlanissimorum prae-
decessorum suorum virtutem, quam semper imitata est, nuncin
hoc opere maxime Christiano repraesentanS‚ fideique suae et
promissi memor, rejicere a sese et a sua gratia (nisi resipiscat,
et ad cor redeat humilitatis) pravum hominem, et perniciosum
membrum non jam Christi sed Sathanae non postponat, dic-
tasque nostras litteras promulgari, et omnia in eis praescripta
ordine debito perfici, ut oriens hoc incendium extinguatur,
adiuvet. Haec enim illa est hominis hujus et ejusdem errorum
per Sedem Apostolicam in Catholico peritissimorum conventu,
Spiritu Sancto praeeunte qui in huiusmodi causis huic Sanctae
sedi nunquam abfuit, facta reprobatiO, quam te expectare di-
xisti: quae tamen antequam fieret, potuisti pro tua prudentia
animadvertere quae esset Martini Lutheri menS‚ quam impia
cogitatio: qui primum dum damnatas iamdiu per universalem
ecclesiam Waldensium, Hussitanorum -et Bohemorum haereses
renovare atque instaurare nititur, se ipsum ostendit qualis sit;
deinde cum Turcis suffragatur, cum poenas et supplicia haere-
ticorum deplorat, fidem demonstrat se cupere et ab externis
et ab intestinis hostibus exterminari catholicam. Postremo in
tam effrenem superbiam est elatus ut suam unius auctoritatem,
suam sententiam, suum in seripturis intellectum omnibus se
antelaturum praedicet et universitatum et sanctorum doctorum
et oecumenicorum conciliorum et Romanorum Pontificum de-
cretis, contra professionem humilitatis quam emisit et contra
eius beatissimi viri auctoritatem cuius nomen praefert, maximi
in Dei Ecclesia doctoris Augustini. Quae cum gravia per se,
tum vero postquam huius sanctae et apostolicae sedis accessit
declaratiO, tuum jam est, dilecte· fili, omissa hominum amicitia,
eam quae Dei est caeteris rebus anteponere, nobisque prae-
stare fidem et promissionem quam in pignus et signum tuae
Christianissimae mentis dedisti; ut extincto sermone hominum
qui tua fiducia hunc saepe iam dictum iniquitatis filiurn Mar·
tinum Lutherum furere affirmant, tua excellens virtus ac no-
bilitas suum debitum splendorem apud Deum hominesque ob-
tineat. Quod ut facias ‚non solum petimus atque obsecramus,
sed in nomine etiam Dei omnipotentis et in virtute sanctae obe-
dientiae requirimuS. Datum Romae apud S. Petrum sub annulo
PiscatoriS, die VIII. Julii MDXX Pont¹¹. nostri anno octavo,

1*

 

