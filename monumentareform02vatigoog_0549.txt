oe<13455ffi0

imperitorum animos auctoritate placaturam: postea vero quam
aliis atque aliis nunciis intelleximus maiores quotidie motus
in istis locis concitari, testamur Deum, fili carissime, nos cum
aliis omnibus causis et rationibuS, tum vero ob eum quo te
prosequimur amorem summum et singularem, magno dolore
fuisse affectos: quamquam enim in hoc malo multa incommodo
insunt, quae nos gregis nostri salutem pacemque quaerentes
vehementer perturbant, tamen illud est in animo nostro ma-
ximum et gravissimum quod te talem et tali virtute ingenio
humanitate prudentia preditum clarissimum religiosissimumque
principem, his periculis ac aerumnis indigne ferimus conflic-
tari, quae nobis hoc etiam videntur iniustiores quo tua in
illis magis et virtus elucet et animi magnitudo, non enirn
cedis labori neque succumbendum putaS, sed alta et erecta mente
nihil exoritur repentini mali, cui tu non subitum opponas re-
medium. Quanto autem maior tua fit virtus et constantia,
tanto ea quae te· premit perturbatio odiosior. Itaque nos nun-
quam molestius tulimus hanc quae nos oppressos tenet Sedis
Apostolicae impotentiam3 vellemus enim, si liceret, ea tibi posse
afferre subsidia, per quae et tranquillitati tuae et amori nostro
in te satisfieret. Sed quo nos vertamur non habemuS, ad ve-
teres enim nostras difficultates novae aliquae accessere quas
novit Nob2⁸⁸ tua: neque nunc attineret facere nos harum rerum
mentionem nisi illo animo essemus omnia pro tua causa faciendi3
nostram quidem, quae nostrae adhuc potestatis est, auctorita-
tem benivolentiam studium ad tua omnia commoda pollicemur,
ac vellemus et nostra et tua et Serenissimi fratris tui causa,
tempus hoc aetatis nostrae melius esse tranquillum, ut quem-
admodum eodem tempore a summo et omnipotente Deo gu-
bernationi ipsi populorum sumus prefecti sic pari et coniuncto
animo atque amore munus nostrum exerceremus; sed tantae
incidunt quotidie tempestateS, ut pene e manibus nostris cla-
vus excutiatur; in tantis tamen fluctibus divino auxilio con-
fidere debemus; ipse enim Deus et mentes bonas inspirat, et
in sua causa laborantes non deserit. Quanto autem labor maior
tuae virtuti propositus est, tanta erit virtutis laus illustrior:
sed nos neque monemus neque hortamur Nobilitatem tuam,
non enim illa consilio nec confirmatione indiget: illud potius
significamus in tantis difficultatibus omnium rerum quibus
premimur, hanc nostram esse maximam sollicitudinem quod

