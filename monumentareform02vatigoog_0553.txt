oe<13 ,459 ΞΝ)

dentinum expectare omni hora obsidionem , quam rustici mi—
nantur, ut ab exploratoribus accepi; quando pridie rustici in
Bolzano propinquo oppido bona Monasteriorum, et domus
Teutonicorum in praedam inter se partiti sunt. Quid pluribus?
in praefatis provinciis et aliis multis locis nihil amplius pris-
tini decoriS, ecclesiasticaeque observantiae cernere est. Om-
nia populare vulgus innovavit, sacrorumque peragendorum ritum
hactenus servatum antiquavit; neque hoc scelere impio admo-
· dum contentum, eo insaniae processit, ut saecularibus quoque
Principibus legem, qua illi de cetero suis imperitent, imposituri
esse videantur. Exigunt ante omnia, ut ad modum suum li-
bere eis relinquatur evangelicae doctrinae professio, quam im·
peditam per episcopos hactenus, uno hore clamant, sibi ipsis
electuri in posterum qui declament evangelium; quod ubi sine
moderatione ulla, ut etiarn cum periculo vitae suae petere et
velle videntur, obtinuerint, tum actum erit de omnibus Ecclesiae
proceribus, in hac Natione, in quorum exitium conspiravit
universa populi Germanici multitudo , quod mihi coram his
diebus innotuit. Audivi enim meis auribus ex huius Princi-
patus mei Tyrolensis subditis, ad quos sedandos me ipsum con-
tuli; inceperant enim et ipsi in Ecclesiasticam rem saevire,
primum apud Brixinam, in qua expilatum est omne sacerdo-
tium, et Episcopus fugatuS, deinde vicina Monasteria, quorum
duo etiam depilata sunt usque in vallem Puseranam pro ser-
pentis mali intemperiem sustinuerunt, quanta animorum per-
vicatia tendant in ruinam totius Ecclesiastici ordinis. Neque
enim dubit0, quin processissent ad reliqua devastanda, nisi
me illis obiecissem omni mansuetudine. Neque vicinos mihi
ex hoc latere Bavariae Principes praetergressa est lues haec;
viderunt enim et ipsi Coenobia , locaque sua sacra diruta de-
vastata, et expilata aliquot Sveviae vicina, quorum omnium si
catalogum scribere velim, modum epistolarum ut excedam,
oportet; sed haec per capita duntaxat perstringenda duxi,
quo Sanctitas Vestra cognoscat, quibus in terminis res potis·
simum ecclesiastica versetur, quanquam qui censentur esse
saecularis statu5‚ et praecipue aliquot insigni loco nati mili-
tares viri in Hegovia et aliis locis factiosissime ferocientissi·
meque multitudinis sint experti vim, e quibus trucidati sunt,
et plures arcibus suis expulsi et spoliati. Non erat in Svevici
federis viribus, ut in tot locis et tam latis regionibus, in quibus

