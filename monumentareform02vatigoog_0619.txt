0-{3525sp-0

ille peccatis nostris ad iracundiam provocatuS, exigere poenaS,
suaque severitate per Italiam acriter et Gralliam 'et Hispaniam
excanduit, quae provinciae bello, fame, pestilentia aliquandiu
vexatae et populatae fuerunt: Germaniam vero haereticae
pravitati permisit lacerandam. Sed cum nunquam oblivisca
tur misericordiae, cum habeat semper oleum pietatis suae
paratum ad medicinam nostri vulneriS, praevidens heresis per-
niciem supra omnia mala esse graviorem, habuit gentem se-
lectam, populum precipuum, catholicam nationem, civitates
bene moratas, egregios duces, fortissimos exercituS, quos Sa-
thanae nimium saevienti et eius impiis ministris opponeret.
Quod iudicium Dei omnipotentis factum erga vos vestramque
propterea gloriam et pietatis laudem vobis et toti sederi ac
colligationi vestrae ex toto corde nostro et ex tota anima
gratulamur, ita animo parati erga VOS, ita amore incitati, ut
nihil sit quod vobis debere nos non fateamur: si enirn sacer-
dotalis dignitas nobis cordi est sicuti esse debet, ut quae ad
exemplum coelestium ordinum instituta maximum affert et com·
muni vitae ornamentum et ad Deum colendum venerandum·
que adiumentum, ea per vos non solum defensa verum etiam
restituta est; si animarum salutis praecipuam curam gerimuS,
veluti quas boni more pastoris etiam sanguine et capitis nostri
periculo tutari debemus per vestram virtutem erepta et ablata
est impiis potestas illas populandi et dilaniandi. Si Dei, vita ho-
norem nostra tenemur habere cariorem, periclitanti illi 'et a furore
heretico perturbato vestra subvenit pietas et fortitudo, ut om-
nibus causis noster devinctus amor ad summam benivolentiam
et ad omnem vobis gratiam habendam perpetuo teneatur.
Quamobrem vobis affirmamus nunquam nos huius vestri facti
eximii atque immortalis memoriam deposituros, nunquam ve-
stram laudem et virtutem tacituros; quod si quid ad illam
ipsam virtutem vestram ornandam atque illustrandam fieri per
nos potest, si quid Sedis Sanctae Apostolicae nomen studium
auctoritas ad dignitatem et commodum vestrum conferre est
apta, volumus vos existimare omnem nostram voluntatem,
omnem benignitatem vobis fore semper et honoribus utilitati-
busque vestris promptam et paratam: devotiones vestras in
domino hortantes , ut quae bene a vobis cepta sunt ad extre-
mum deducere et firmare studeatis, prestantissimique omnium
quae multis iam seculis gesta sunt facti, absolutam perfectam-

