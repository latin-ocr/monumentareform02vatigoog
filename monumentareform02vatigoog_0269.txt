ο-432218Η

viri (praelatique) animum sui Sancti Spiritus igne afflaverit,
eiusque constantiam et pietatem maxime necessario tempore
pro Suae Sanctae fidei candore conservandO, contra impium
furorem novae debaccationis haereseos stare voluerit, quod
quidem dignum tua praestanti virtute, dignum hoc quem
geris honore, dignum genere et maioribus tuis, sed imprimis
isto ipso charissimo in Christo filio nostro optimo religiosis-
simoque Caesare dignissimum, cuius ut honor maximus, sic
pietatis laus eximia fuit. Vincit profecto facultatem et vim
nostram, ut vix te pari.laude celebrare, vix idoneas gratias
agere posse videamur, sed nos memoriam tanti tui officii per·
petuam in animo retinebimus; ipse autem Deus spectator idem
et remunerator bonorum operum, cui haec a te opera navata
est et cui multorum fidelium animae per te sunt vel servatae
vel redditae, is te profecto tam largis premiis illustrabit, ut
quotidie magis perspecturus sis nulla re uberiores percipi
fructus quam vera pietate et Dei legum mandatorumque ob·
servantia, quamquam nec nos ubicumque locus nobis datus
fuerit nobilitati tuae deerimus, Nunc quod reliquum est, quum
falsis et pestiferis opinionibus damnatiS, hominis impii perver-
sitas et pertinatia frangenda est, ipseque acrius insequendUS,
ut nefario fomite errorum sublat0‚ qui abducti in pravum sen·
sum Sathanae perfidia sunt , ad veritatis regulam et viam re-
ducantur, hortamur Nobilitatem tuam in Domino et per viscera
misericordiae Dei nostri obsecramus, ut semel susceptam huius
perniciosae labis a grege fidelium propulsandae curam, pro-
vinciam actionemque ad exitum perducaS, instesque omni tua
opera, auctoritate, diligentia ut pestilentis hominis eorumque
qui cum eo senserint, pervicaciter impietas nullum amplius
locum inter fideles Dei inveniat, sed vel exterminata ex omni
Germania, vel paena affecta, suo exemplo doceat omnes non
esse a more maiorum divinitus institut0‚ nec a patrum et sanc-
torum doctorum sanctionibus discedendum¹). Qua in re No·
bilitas tua et in honorem summi Dei publicae saluti Christiani
populi prospexerit et te dignissimum nobisque gratissimum

'l Ad brevem Ducis Saxoniae lu'c addita sunt Ιιαιτ verba: „Quod etiam tibi
aliquanto studiosius elaborandum est, quod in corde et visceribus status
dominiorumque tuorum, te quidem, ut cernimus invito, hoc ulcus enatum

latius in perniciem catholicae fidei manavit, cui tu pro tua singulari sapientia
imprimis debes providere.“

