0-435188m

rei perpendere, de suo et tocius Christianitatis beneficio et
quiete agi, si his erroribus finis imponi possit: hortari propterea
illos imperii principes ut rem cordi habeant quam alioquin
ceteri negligere non poterunt; quod ipsum per Caesarem co·
mitti posset fieri et partibus Flandrie ut et ilhinc mittantur
qui pari voto rem adiuvent. Ad hoe, opere precium arbitrarer
esse quod Caesarea Maiestas preter litteras generales quas
emissura est, aut iam opportune emisit, quasdam preterea et
has quidem proprias et efficacissimas scriberet ad principes
imperii temporales, ad civitates item imperialeS, admonendo
eosdem, sicut sue Maiestati negocio convenire videretur: hec
autem omnia si alioquin prestare videantur cura opera et
diligentia vestre beatitudinis conficienda esse censeo,

Sed pene pretermisissem quod minime pretereundum
fuisset: videri mihi non abs re esse, immo maxime necessa-
rium quod vestra Beatitudo, quempiam legatum e latere eodem
mittat idoneum aptissimum ac rerum tractandarum peritissimum,
cui neque potestas amplissima desit si forte quidpiam esset
quod illam postularet, nec ab eo mittendo se contineat quia
qui antea missi sunt fructum afferre nequiverint et magis lu-
dibrio habiti sunt quam quod ulla ipsorum ratio duceretur.
Etenim ego crediderim quod non eadem ratio sit presentis
quam preteriti temporis fuit, quandoquidem nemo tunc persua·
deri voluit labem hanc quod fecit postea incomode fuisse
parituram. Jam autem nemo non videt quibus calamitatibus
subiectus fuerit et magis esse possit nisi omnia redintegrentur
ut certum sit rationem ipsam non esse necessariam in persua-
dendis illis quos ipsa rerum experientia satis superque docuit,
proinde legatum non incassum iturum putaverim cui etiam de
itineris securitate timendum non erit, quum profecturus est
per loca serenissimi principis usque prope Augustam per die-
tam, et bene possit provideri quod et tutissime ire et honori-
ficentissime excipi possit; sed preter legatum conducet maxime
quod Beatitudo 'V⁸ litteris suis hortetur tam principes imperii
quam etiam comissarios Cesaris sicut ipsa prudenter et oppor-
tune noverit esse adhortandos tarn pro zelo fidei christiane
quam etiam statu et honore ecclesiastice dignitatis defendendo.

Proderunt ista comitia ut arbitror primum ut aliqua ex
parte heresis hec sopiatur unde tot rapine vastationes locorum
cedes incendia tot denique flagitia processerunt et quum ordo

 

