6-432268'54

possimus devotioni tuae affirmare nihil nos nec iucundius hoc
tempore, nec ut etiarn arbitramur ad comunem omnium fide·
lium salutem accomodatius accipere potuisse. Si enim huic
Sanctae Sedi Apostolicae‚ cui divina Providentia praesidemus
omnia debentur a nobiS, gratissimam habeamus necesse est
eius per te susceptam propugnationem; si vero pro catholica
veritate tuenda et pro grege nostro a laqueis Sathanae libe-
rando et omnia perferre quamvis aspera et gravia et mori
etiam possumuS‚ quo accipiemus gaudio talem per te publicae
saluti navatam operam, ex qua aditus factus sit, ad hanc im-
manem pestem ex cordibus et mentibus christiani populi ex-
cidendam? Quod cum ita sit, resque Deo auspice bene cepta
per tuam virtutem et charissimi in Christo filii nostri Cae-
saris animi excellentiam, caeterorumque procerum rectam
voluntatem ad tuum speratum finem directa sit, te non solum
vehementer commendamus in domino, sed insuper gratias
agimuS‚ quanquam te volumus in toto hoc negocio non nos
ipsos gratiamve nostram, sed Deum et Dei fidem et reipublicae
salutem intueri. Verum haec quoque accessura sunt quae ita
nobis in animo sunt infixa ut donec tuam egregiam virtutem
aliquo nostrae liberalitatis insigni testimonio non ornaverimUS,
non satis videamur esse quieturi, sicut latius tecum nuncii
nostri nostro nomine loquentur, quibus fidem habebis, Dat. in
villa nostra Malliana, die prima Maii 1521.

86.

Leo X„ Electoribus Germaniae.
(Nunt. German. L. ΒΟ.)

(Cum litteris 14. Maii 1521.)

Etsi litteris quoque nunciorum nostrorum testimoniisque
multorum, tum ipsa imprimis fama divulgante quae nullum
clarius factum latere sinit, ad nos perlatum est Nobilitatem
tuam in hac causa in qua catholicae fidei salus et veritas con-
sistebat, tantam prestitisse virtutem ac damnandis erroribus
Martini Lutheri ipsoque pro haeretico, ut quidem est, repu-
tando tantam adhibuisse et religionem simul et prudentiam,
ut certe Deo gratias maximas agere debeamus quod tales

 

