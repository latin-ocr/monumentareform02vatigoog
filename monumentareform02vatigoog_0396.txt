5-42318834

modo demerendi sed et verbo erudiendi sunt atque eciam,
si ita opus sit, armis spiritualibus expugnandi; Episcopi sui
officii commonendi, civitates in officio continendae, gymnasia
adhortanda, monachi excitandi, docti ubique spe et pollicita-
tione alliciendi. In quibus certe non minimum ponduS‚-rnea
opinione, situm est. Perpurganda quoque rudera Curiae, cur-
tisanorum scilicet fex, bonique tantummodo ac docti, in quibus
semper presidium in promptu est, provehendi; id quod certe
T. S. erit in primis curare; atque ut idem fiat a Patribus ab
Episcopis tua auctoritate intercedere. Nam si horum hactenus
maior fuisset habita rati0, certe non tam pessime hodie Eccle-
siae negotium audiret. Postremo Germaniae nostrae grava-
mina relaxanda erunt, ita enim non paucomm animos T. sibi
S. demerebitur. Novissime vero omnis Ecclesiae facies, quae
certe non una parte deturpata est, reformanda erit. Haec si
T. S. promiserit prestiteritque dubium mihi non erit presentem
posse tempestatem sedari. Suadeo tamen interea et in Urbe
et in Orbe ac passim per singula monasteria crebras preca-
ciones fieri, indici ieiunia, Deum communibus votis ac lacrymis
exorare ut nos ab hac temporum malitia liberet, et procul du-
bio nos* non deseret, sed et spo‘nsae Sanctae Ecclesiae exop-
tatam donabit pacem. Unum superest quod his turbis sedandis
aliquid, ni fallor, emolumenti adferet. Hoc est si caveant
principes caveant et civitateS, nulla clancularia fieri conve-nti-
cula, nullas conspiratione53 res enim magis factione quam pro
veritate agitur; deinde sediciosae ut in publicum declamationes
prohibeantur simul et qui famosos libellos vel edunt vel ex-
cudunt aut etiam divendant ut puniantur; deligantur quoque
qui perquirendis illis presint simul et concionantes observent.
Episcopi etiam auscultatores decernant qui horum dogmata
diiudicent.

Haec pro mea temeritate, Beatissime Pater, pluribus forte
quam opus erat, T. S. commonere volui, non quod dubitem
adesse tibi qui S. T. similia et saniora suggerant, sed quia
me officii quoque mei rationem habere oportuit; nam ubi com-
mune periculum imminet, ibi certe in publicum consultandi om-
nibus aequa facultas est Vellem ego hunc animum meum in
litteris esse, ut scilicet non consiliis modo sed re quoque et
opera turbatam Ecclesiae pacem vindicarent; verum mutescunt
gymnasia, dormiunt monachi et pauci admodum sunt qui se

 

