oe<33178>=<>

Civitates quoque huic negotio minime desunt, quod se hac
potissimum via a ceteris quoque regum ac Imperatorum one-
ribus excutere sperant; super hoc commune in ecclesiasticos
odiu'm est. Sunt et alia quae causam hanc certe non modo
adiuvant sed et vehementer irritant, quibus omnibus una tandem
opera succrescendi erit et minime quiescendi, verum quam
primum nato iam dudum incendio ac alito obviandum, idque
non nisi commodo remedio ac valente restinguere ne item poste—
riora illius fierent peiora prioribus, Super quo quid mihi
conducere visum, non abs re ior-e putavi T. S. commonere.

Principio cum nulla nisi Verbi causa agatur, nihil etiam
nisi verbum sit Dei apud nos audiatur: respiciendum super
spiritualibus armis est et potentibus ex Deo adversus omnem
munitionem, quibus non solum impiorum consilia demoliri
oportet, sed et omnis illorum celsitudo deprimenda est quae
se extollit adversus cognitionem Dei, per quae etiam cogita-
tiones multorum captivandae sunt ut obediant Christo. Haec
autem arma Dei sunt baltheus veritatis, thorax iustitiae, cal-
ceus evangelii, scutum fidei, galea salutis et gladius spiritus
qui est Verbum Dei. Quod si vel carnis impietas aut diaboli
forte assultus his cedere non⁴vellet, tunc in promptu sit nobis
vindicta, adversus omnem inobedientiam. Haec ideo Sa T.
commonere velim quod non suadeam quippiam per potentiam
agi, qui si ita conducere videtur etiam sponte aliquid de eo
remittere, ceterum causam virtute Verbi ex vero agendam,
dissimulato interim quidquid ipsam exasperare possit3 nam
sic captivari puto abductas conscientias, si Christi causam
agi viderint non nostram, et proculdubio nostram nobis mane-
bit gloriam, modo Christi gloriae syncere studeamus, Res
ergo verbo agenda est et veritate, tyrannide nulla, nulla vio·
lentia, nisi sicubi verbi per quos veritas fuerit spreta; at in-
terim multorum abductorum fratrum habenda est ratio ut re-
dimantur. Utendum ergo de viris theodidactis et adflatis,
quibus scilicet et Verbi iudicium est et spiritus unctio; hii
enim tantum spiritualium armorum periti, gladium spiritus qui
est verbum Dei utraque manu versare possunt; in quibus
certa prima post Deum spes est. Deinde conventus ille Prin-
cipum Nurembergae minime negligenduS, sed mittendus vir
gravis et eruditus, gnarus verbi et cui non desit quoque spi·
ritus iudicium. Post Carolus ac ceteri reges et principes non

