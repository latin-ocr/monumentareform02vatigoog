0-43 477 ΞΗ

221.

Cardinalis et, Dux Lotharingiae Clementi VII.

(Epist. Princip. 111. 14⁷.)
(4-6, Junii 1525.)

Solebant antiqui illi Romanorum ImperatoreS, Sanctissime
Pater, aliquo praeclaro in Reipublice hostes edito facinore,
id demum S. P. Q. R. perscribere ut allato de re feliciter
gesta nunciO, supplicationes XV dierum aut eo amplius diis
immortalibus haberentur, vel triumphuS, si id rei magnitudo
postularet, novo imperatori decerneretur. Mihi vero hoc tem-
pore nihil admodum de triumpho laboranti, visum est Tibi
Reipublicae Christianae moderatori precipuo per litteras signi-
ficare bellum a nobis his proximis diebus Dei opt. max. vo-
luntate foeliciter profligatum, quodque tibi sane videbitur eius-
modi ut pro eo confectO, si per Christianam modestiam liceret,
non unus triumphus sed plures fuerint decernendi. Quia vero
supplicationes primo quoque die Deo immortali sint habendae
illique agendae gratiae reipsa plane percognita cuiusmodi sit,
minime dubitabis, quam ut ab initio totam intelligas paucis
quoad eius fieri poterit explicabO. Ardet tota fere Germania
factione Lutheridarum, quorum non pauci rerum novarum cu-
pidi conspiratione facta iureiurandoque inter se confirmata, in
agro Alsatio convenere,¹ palamque per praeconem edixere se
in animo habere Christi doctrinam si diis placet Evangelicam
hoc tempore humanis constitutiunculis abrogatam omnibus om
nium ordinum hominibus observandam proponere. miseramque
plebeculam ab impotenti nobiliorum dominatione liberare. Si-
quidem proposita spe sordidis et egentibus hominibus licentiae
potius quam libertatis consequendae, tum vero etiam inopiae
sublevandae, nihil dubitarunt, quin statim ad se magna levium
ac perditorum hominum colluvies conflueret; quod ita sane
accidit. Namque plus minus tercentum mille hominum eiusdem
factionis convenisse audio , qui ne ab re frumentaria labora-
rent, in partes disjecti cunctam propemodum Germaniae
plebem ad seditionem concitarunt. Horum autem ipsorum
non contemnenda manus in Lotharingiae fines incubuit, oppi-
danos nimia libertate dissolutos nimiaque rerum omnium co-
pia diffluentes per emissarios et concionatores ad seditionem

