0-<3 110 {³²0

que suam agnoscere vellet, a nobis paterna charitate obla-
tam penitus neglexerit, et ad nos etiam sub salvoconductu
benigne vocatuS, et invitatus venire omnino recusaverit, suam·
que in nos maledicentiam ac heresum pertinaciam auxerit:
Quod vero subiungit frustra pacis conditiones proponere, id
non simpliciter dictum sed ex intimis superbiae archanis de·
promptum est, quasi victor ipse (ut serum sepe vigilans som-
niat) condiccionis pacis nobis offerre, non autem humi pros-
tratus facinorum ac scelerum suorum supplicem veniam et sa·
lutarem poenitentiam a nobis petere debuerit. Dicit etiam ut
modestiam simulet, se frustra erudiri meliora postulare, cum in
diversiS, etiam ad nos epistQIiS, et aliis libellis suis, dictante
sibi lucifero scriptiS, palam et aperte testatus fuerit, ea quae
dixit se non dubitare, sed paratum esse ignem et mortem
suscipere pro illis, et hereticum asserere omnem qui contra
sapuerit, nec se mutaturum sententiam, quia veritatem divinam
loquatur, et plura huiusmodi stultitiae, et arrogantiae plena,
omnemque sanam doctrinam respuentia. Quorum licet sibi
sit conscius, tamen ut falsitatem suam omnibus notam faceret,
Majestati Tuae frustra illudere, ac se innocentem humilem et
modestum fingere ac simulare nititur, cum nunquam talis
fuerit vel esse curaverit, quinimo contraria his virtutibus vitia,
sicut eius opera et scripta probant, semper amplexus fuerit.
Utrum vero stultius an superbius illud est, quod ait, in eum
parari, ut extinguatur cum evangelio? quasi absque ipso nullo
pacto stare queat, etcum ipso protinus interiturum sit evan-
gelium, qui si adeo totus evangelicus est, ut esse profitetur,
ac pro eo martyrii gloriam quasi affectat, cur tantopere sibi
cavet, ut nec salvo conductu munitus, ad nos unquam acce-
dere, fuerit ausuS‚ et ne nunc quidem coram ullis iudicibus,
nisi non suspectis et sub fide publica idonea, et sufficienti
conductu libero (ut ipse loquitur) se compariturum testatur?
Quid est quod illum adeo timidum et suspiciosum reddit?
nihil aliud profecto quam mala ipsius conscientia nefariaeque
cogitationes , quae illum dies noctesque ita exagitant, atque
, deterrent, ut ea quoque timeat, quae nihil omnino sunt ti-
menda, nec unquam satis tutus sibi ipsi videatur, ac pro-
pterea, se in secularium Pricipum clientelam dederit, et
cum Huteno pluribusque aliis facinorosis, et seditionum fau-
toribus coniurationem et foedus inierit; Qui si esset ut eum

