<esse—0

temere e‘t impie prolata perturbationum causa in Ecclesia
fuerant, consulte ac prudenter ut christianum decet revocaret,
alioquin ut haereticus ab omnibus vitari et puniri deberet,
prout in nostris, in quibus voluimus quod litterae ipsae in cer·
tis ecclesiis publicari deberent, plenius continetur. Volentes
igitur ut litterae nostrae praedictae in illis partibus fideliter
publicentur et in eis contenta executioni debitae demandentur,
ac sumentes in tua prudentia in arduis comprobata et persona
tua quamplurimis virtutibus insignita fidutiam in Deo specialem,
te cum benedictione illius cujus vices in terris gerimus et qui
curam gregis sui nobis committere dignatus est, ad charissimum
in Christo filium nostrum Carolum Romanorum et Hispaniarum
regem catholicum in Imperatorem electum et Sacri Imperii
electores omnesque Germaniae Bassae et altae episcopos-prin·
cipes barones comunitates et universos praelatos et ad alia
loca ad quae te declinare contigerit, Nuntium et oratorem no·
strum mittimuS, injungentes tibi ut Carolo regi et electoribus
ac aliis principibus et praelatis praefatis nostro nomine prae-
dictum contra Martinum editum et alias credentiales litteras nos·
tras patentes ac nostram mentem illis communices quemadmo-
dum propensa est ad fidei catholicae causam defendendam,
eorumque auxilia ad hanc piam et necessariam Dei causam
implores persuadeasque, et rationibus tibi notis indutus ‚ ac
cordium suorum fores assidue pulsare non desistas ut Martinum
ipsum hortari velint ut cognita veritate ad rectam semitam
tandem redeat et hujus Sanctae Sedis mandatis pareat. Quod
si fecerit, verbi Salvatoris nostri memores, qui non vult mor·
tem peccatoris, sed ut convertatur et vivat, et quod angeli
magis gaudent de uno peccatore ad poenitentiam redeunte
quam de centum justis, qui et alibi monet habentem centum
oves si unam ex illis perdiderit dimittendas esse nonaginta
novem in deserto et ire ad illam quae perierat donec invene·
rit eam, eundem Martinum ad gratiam ut charum filium reci·
piemuS‚ ipsumque honoribus recognoscemus: si vero, quod absit,
eorum et nostra monita exequi neglexerit, omnem opem et
operam impendere et adhibere, teque pro viribus juvare velint
ut, ejus temeritate depressa, adversus tam pestiferum hominem
mandata nostra exequi valeas, cupientes et tantam labem ex
partibus illis eradicari, et ea infectos corrigi ac errores hu·
jusmodi extirpari, et opportuna remedia adhiberi, antequam

 

