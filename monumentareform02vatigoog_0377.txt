ο432998)-ο

infidelem reddat, animas perdat, sicut Maumethus tot provin·
cias et quasi mundum a Christo separavit, cum daemonibus
ligavit. Quamobrem dilecti fili nos quibus Dominus noster
gregis sui curam ne corrumpatur et pereat credere dignatus
est, nobilitatem tuam hortamur in Domino et per viscera mise-
ricordiae Salvatoris nostri obsecramus atque obtestamur, ut
pro tua virtute, pro tua in christianam religionem pietate, pro-
que tuo quo charissimi in Christo filii nostri Caroli Romanorum
Regis in Imperatorem electi, Sedis Apostolicae advocati, te·
neris officiO, hanc curam quam tanti vides esse momenti cunctis
tuis curis una cum cura contra immanissimum Turcarum tyran·
num anteponendam ducas; huicque in religione christiana im-
pendenti calamitati, imminenti incendio ac Germaniae in toto
orbe ignominiae mentem, cogitationes , auctoritatem et vires
tuas convertas, illis omni studio et diligentia invigiles occur-
ras. Itaque si Ulricus et sequaces sponte sua et monitionibus
tuis ad cor, ad Christum, ad nos et hanc Sanctam Sedem pro
eo vices gerentes quum nollemus mortem peccatoris sed ut
convertatur et vivat, reverti, veritatem agnoscere noluerint,
aut nostros ymo Christi nuncios Ordinis praedicatorum fratres
ad praedicandum aut evangelium docendum, veritatem aperien-
dam, erroribus et haeresibus resistendum missos in persona
vel bonis palam aut clam quomodolibet iniuriis aut damnis
afficere. bellatores aut alios contra eosdem concitare perseve-
raverint, eosdem tanquam Christi persequutores adeo compri-
mas ut tandem metu poenae a Diaboli laqueis resipiscant
neque fideles Christi ulterius molestare possint. Jubet enim
Dominus impleri facies eorum ignominia et ad Deum converti.

Dolet orthodoxa fides Redemptoris morte iu cruce con-
stituta Apostolos suos in Germania benigne ac catholice re-
cipi consuetos persecutionibus nunc et opprobriis affici, ab
illa expelli; Nos autem pro ea qua te dilectione prosequimur
et ex omnipotentis Dei nostraque et huius Sanctae Sedis parte
Nobilitatem tuam ex abundantia charitatis requirimus ac roga-
mus ut praedicatorum fratribus Ecclesiae Dei Sanctae et Christi
nunciis missis tua benevolentia faveas , eos adiuves et adeo
protegas ac conserves ut nostras et huius Sanctae Sedis san—
ctiones quae Dei mandata sunt, et Christi Evangelium crea-
turis Germaniae tute ubique praedicare, docere, Ulrici et se-
quacium errores abolere possint, ut talis impietas et contra

