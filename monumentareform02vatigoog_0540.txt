e-<t3446ffl

Deferuntur quidem ad nos primum ex omni parte querelae,
nec quicquam iam crebrius aures nostrae percipiunt quam
oppidorum christianorum direptiones, hominum praedaS, exci-
dia agrorum: cum quotidie fere miserorum sanguinem effundi,
viros et virgines in teterrimam servitutem abstrahi; urbes et
oppida capi audiamus, Sed in his malis illud longe gravissi·
mum malum est, quod qui periculo proximi sunt, quorum 'est
periculum cum nostro coniunctum: ii tanquam laetali somno
oppressi, nullam videntur ducere sui propinqui exitii rationem.
Atque hoc malum externum est: quid illud intestinum ac do-
mesticum, quo nullum maius neque perniciosius ulla unquam
aspexit aetas? quod tua Germania tantis iam cladibus et se-
ditionibus involuta est, ut nemo in ea iam sit qui habeat ex·
ploratam tationem non solum dignitatis, sed etiam salutis suae;
increbuit enim in animis imperitarum plebium furor immissus
illis a Dei hoste et eius hostis ministris impiarum heresum
auctoribus; per quem coniurationibus nefariis popularium
omnis nobilitas et omnis ordo ecclesiasticus in exitium vo·
catur; qui furor quorsum irrupturus sit graviter pertimes-
cendum est, non enim cernimus finem nec modum. Sed
per Deum immortalem, si tantis calamitatibus afflictae et
perditae christianae reipublicae celeri pacis remedio non sub·
veniatur, quid tandem spei aut salutis reliquum nobis esse
potest? quis vero alius pacis et auxilii praeter te idoneus fu-
turus e÷t auctor qui eiusdem Dei Omnipotentis beneficio,
tantis e coelo muneribus es illustratu5‚ ut facile appareat,
quaesIVisse sibi Deum secundum cor suum Regem unum tan-
quam alterum Davidem qui Dei hostes conterat; populis fide·
libus parcat: Cuius tu Dei et propter virtutem ac religionem
amplissima beneficia meruisti, et eius beneficentiae propter
pietatem gratus esse vis, ad pacisque consilia aspiraS, ac pro
tua singulari sapientia optime cernis remedia et auxilia tot
perniciosis christianitatis cladibus quamprimum esse necessaria.
Sed ut voluntati tuae locus sit, ut quod religiosissime et
christianissime designasti, opere et facto compleas; idcirco
haec est a nobis tecum suscepta adhortatio; confidimus maxime
bonitati tuae: deferimus virtuti, prudentiam quoque et magni-
tudinem animi cognoscimus, Sed si honori et gloriae tuae
satisfactum a Deo est, si quae pristini belli et controversiae
causa fuit, ea est et tua insigni victoria, et ipsorum confes—

