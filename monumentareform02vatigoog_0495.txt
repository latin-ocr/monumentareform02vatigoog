ο-(Βξὶξὶξὶῷ-ο

100.

Clemens VH. Alberto Gard. MaguntinO.

(010111. m Brevia Ann- 1. ep. 578. fol. 1578.)
(20. Nov. 1524.)

Ex tuis litteris ac sermone dilecti filii Alberti patruelis
tui percepimus , ‚non sine maerore quidem ac dolore, lapsum
tuae civitatis Magdeburgensis in haeresim lutheranam; nec
minore tui commendatione ac solamine nostro intelleximus
consilia et pios paratus tuos , quibus pro tui officii debito
utrumque gladium et spiritualem et temporalem intendis in
cives illius acuere. Nam ut illam inclytam civitatem dolemus
a cultu verae fidei tuaque obedientia se subtraxisse, ita nos
recreat cum virtus tum auctoritas tua tuorumque et in spem
firmam adducit te eandem civitatem quam hactenus tua prae·
sentia incolumem et incorruptam servaveraS‚ in rectum Religi-
onis tramitem auctore Domino reducturum. Ad quod nos et
hortamur paterne Circumspectionem tuam, et quod hortanda
nobis non suit valde in Domino commendamus Sumus enim
quotidianis fere litteris et testimoniis dilecti filii Cardinalis
Campegii Legati nostri dc tuae Circumspectionis in Sanctam
fidem et dignitatern huius Sedis tuendam indefessa pietate
facti certiores. De quo multam a nobis circumspectioni tuae
laudem et gratitudinem deberi agnoscimus Quod autem nos-
trae auctoritatis spirituale adiumentum requiris, id Circum·
spectioni tuae promptum ac paratum semper erit ab eodem Le-
gato nostre, cui quantacumque in his rebus necessaria esset
facultas a nobis tributa est, quam tamen ad illius et tuam re-
quisitionem si opus sit, hac praesertim in re augere parati
sumus; nec rei ipsi de pastorali officio nec tuo honori et com-
modo de promptitudine paternae benevolentiae in te nostrae
unquam deerimus. Quaemadmodum haec ad circumspectionem
tuam plenius scribere iussimus illinc Legatum, hinc Johannem
Albertum praedict†S, quorum super hoc litteris fidem habebis.
Dat. Romae die XX Novembris 1524. Anno p0.

..av- Vm W

