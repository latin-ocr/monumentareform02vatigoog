<3 8⁴3 εἴ.»

nem contra Martinum, cavere debet Maiestas sua huiusmodi
consultores tanquam honori et commodo eius pernitiOSOS, quin
imo poterit Maiestas sua conventui persuadere Martinum non
esse publice audiendum 'propter simultates et incendia quae
inter principes Alemaniae videntur oriri, cum maxime intersit
imperatoris et subditorum habere pacatum Imperium, offerreque
se Martinum auditurum esse semotis arbitris propter eorum
pacem et quietem, et si velit recognoscere errores suos. procu
raturam Maiestatem suam ut S. D. N. eum recipiat ad eum
statum in quo ante huiusmodi errores erat; quod si voluerit,
daturam sibi Maiestatem suam sa1vum conductum imperiale, ac·
cepta fide a summo Pontifice ut Romam quantum voluerit sine
quavis laesione sua aut suorum audiatur; quod si etiam nolue-
rit quanquam manifestum signum sit calumniae, ut quinon nisi
in angulis loqui velit, tum Maiestatem suam ad convincendam
hominis malitiam eum transmissuram esse ad Hispanias, ad in·
quisitores ibi existentes ut tuto ibi causam suam dicere possit:
quod si nec hoc acceptaverit, nihil aliud superesse quam-si cum
salvo conductu ad eius Maiestatem venerit, eum iuxta fidem
datam remittere et ceteris principibus Germaniae declarare
futurum hostem Romani Imperii quicumque ipsum ultra accep·
taverit. Laudare tamen imperatorem oportet quod rem Eccle-
siae hucusque acriter tutatus sit, licet nondum ad optatum et
iustum finem deduxerit et reducendum ad memoriam Caesareae
Maiestatis quod non qui inceperit sed qui usque ad finem per-
severaverit hic salvus erit, et quod melius est non incipere
quam ab inceptis turpiter desistere. Itaque, postquam Eccle-
siam ut decuit defendendam et Bullam Romani Pontificis exe-
quendam suscepit, non potest sine eius magna nota in medio
cursu deficere; quod si res in longum, ut fortassis aemuli Sedis
Apostolicae et inimici Maiestatis suae querunt, differantur, vi-
deat Maiestas sua in primis auspiciis tantae amplitudinis suae
quam de se expectationem universae christianae reipublicae
praebuerit, contra coeptam defensionem communis omnium cau-
sae et salutis quae in manu sua est, deserat.

Quo vero ad libellos Martini mirum est, quum tam paten-
tes errores contineant, non concurrant statim Germani ad illos
comburendos ut continentes religionem eorum patribus omnino
ignotam et Christo inimicam, veruntamen quia nolunt aliquo
modo expectare si Martinus velit eos revocare et in qua parte,

