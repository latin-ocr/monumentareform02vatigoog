Malos&

39.

Leo X. carolo V.
(Aeta wormac. fol. 80.)

Charissimo in Christo filio nostro Carolo Romanorum ac
Hispaniarum Regi catholico in Imperatorem electo ¹).

Charissime in Christo fili noster salutem: Tanta est atque
adeo notoria, et universo orbi terrarum manifesta, Martini
Lutheri heresiarchae, non solum in nos et hanc sanctam sedem,
sed contra etiam ipsius fidei veritatem, ac sanctorum patrum
decreta pertinax et detestanda temeritas, quam fetido ore suo
palam predicare ac celsitudini etiam tuae per epistolas et alia
scripta sua nefaria significare non veretur, quinimo inaudito et
effrenato quodam furore satagit, ut neque nostro et huius sancte
sedis decori conveniat eam magis arguere, quippe quae a suo
ipsius auctore satis indies non solum impurissimis et sacrilegis
verbiS, sed impiis etiam operibus detegitur ac manifestatur:
Quae cum ipsius etiam Maiestatis Tuae statum et honorem
apertissime tangant, minimeque dubitandum sit, quin celsitudo
tua noverit, quae suae sint partes , ut pestis ista in Imperii
sui finibus exorta, priusquam maiora suscipiat incrementa, plu-
resque Christi fideles pernitiosa eius tabe inficiantur, opportune
tollatur, ac penitus extinguatur: Quia nuper tamen ad nos
pervenit epistola quaedam in publicum edita et impressa, qua
dictus Martinus sub mansueta ove lupum rapacissimum agens,
et Luciferi superbiam simulata verborum humilitate adumbrans,
Majestati Tuae subdole se insinuare conatur; ac ei persuadere,
quod invitus in publicum venit, ac aliorum vi et insidiis pro·
ditus scripsit, quicquid scripsit, et demum propter evangelicam
veritatem, quam adversus superstitiosas humanae traditionis
opiniones evulgare se iactat, iras, contumeliaS, pericula, et
quicquid mali excogitari potest, sine fine patitur, ac frustra
veniam petit, frustra silentium offert, frustra pacis conditiones
proponit, frustra erudiri meliora postulat, et cum frustra om·
nia tentarit, in eum tamen id paratur, ut extinguatur cum
universo Evangelio, ac propterea, ut se Beato Athanasio corn-
paret, Imperialem Majestatem invocat: Quia haec et huius-

¹) Haec epistola non fuit data Caesari sed tantum missa Nuncio Alcandro ut
eruitur ex epist. vicecancell. ad Aleandtum die octava Martii Ducum. 38.

 

