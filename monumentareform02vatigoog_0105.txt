0-<t3598m

libros, sed priusquam hae sigillo caesareo autorarentur, tantum
valuit nonnullorum malignum consilium, ut res sit ad Germanos
principes et populos qui in conventu agunt relata, me profecto
plurimum sed frustra reclamante. Videbam enim facile fore
ut si id ad istos misomystas referretur, nihil inde boni eveni-
ret. Utcumque parendum fuit Caesari ex alieno consilio ita
iubenti ut rem Lutheranam coram se et Imperii principibus
proponeretur. Egi igitur «eausam hanc die cinerali ad duas
horas magna Caesaris et principum attentione; Caesar ipse
semper ut prius a fide stetit inque eius sententiam (ut audio)
principes electores omnes iverunt, praeter Saxonem qui ut
febribus aegrotus aberat. ,Rogati sententia caeteri principes
petierunt sibi tempus ad deliberandum dari, quo pacto sex
dies petebant quemadmodum et Simonides (puto) Hieroni res-
ponsurus. Caesar adhuc triduum tamen concessit. Id crastino
die finietur, neque quid sit futurum certi aliquid habemus; ita
res tam manifesta, tamque clara, pugnantibus sententiis invol-
vitur. ’

Expectamus igitur exitum de quo te postea certiorem
reddam. Vidi Coloniae ex„ litteris quas ad Hocstratum dedi-
sti, et ex his item quas ad me nuper, quid per te sit in hac
re actum, et quid mihi' consulas similiter faciendum. In quo
amo te, mi Ecci, multum, quia tractasti et fideliter et graviter
ea omnia adamussim quorum tibi negocium datum est. Et ego
quoque eodem tibi consilio Pontificis decretum in Lutherum
et eius coniuratos omnibus Episcopis obtuli, et mandata rite
sum executus quacumque hactenus iter feci; et si quos alios
in hoc frequentissimo conventu inveniam, ididem faciam, sed
profecto haec omnia parum nobis video profutura, nisi Caesa·
ris autoritas adsit. Qui enim quaeso fiat ut ii timeant Epis-
coporum minas qui Summi Pontificis execrationes, imo Ponti-
ficem ipsum vix pili faciant? Plectendi sunt haeretici virga
ferrea et igni ubi obstinate pergunt et peccare ipsi, et alios
miseros in profundam ruinam secum habere, et tradendi in
interitum carnis quo spiritus salvus fiat, ut in Vigilantium recte
cognominis meus divus consuluit Hieronymus. Quapropter
maius ego nescio quid ab initio statim sum aggressus quam
aut Pontifex mihi iniunxerit quod fidei hostes sibi quispiam
persuaderem. Nam decretum Caesaris in primis procuravi,
cuius maximo ad exequendam Pontificis sententiam adminicuIO,

 

 

