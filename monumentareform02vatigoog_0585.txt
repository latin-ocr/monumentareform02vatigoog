ὁ-<Ξ3«1.9’1 ΕΗ

istos si non omnino sedari, saltem suspendi, donec melior ra-
tio iniretur huius ignis restinguendi gratia; quod me, gratia
Dei, adsecuturum sper0, si vestra Beatitudo alioquin Serenis-
simi Principis Archiducis Austriae vota, et deliberationem
eius adiuverit: quum enim totus propensus sit, et accensuS, pro
tuendo Sedis Apostolicae honore, totiusque sacerdotalis ordinis
comodis adaugendiS, nullo sane eget admonitore, vel sollici-
tatore, tamen videndum est, ne modus eidem deficiat rerum
conficiendarum: quare Beatitudinem Vestram recte fecisse ar-
bitror quod Suae Serenitati subsidium pecuniarum mittendum
duxerit, quippe quod ita futurum reor, ut idern Princeps, au-
xiliis suis adiutus, prius non sit provintiam deserturuS, quam
si Domino annuente cuncta composuerit, et transegerit, pro
honore et commodo Sedis Apostolicae et Ecclesiasticae digni-
tatis, quod ego quanto diligentius possum, ut antea curavi,
sic curaturus sum, neque hoc solum apud Suam Serenitatem,
verum etiarn apud Cesaream eandemque Catholicam Maiestatem,
ad quam nuper destinatus in oratorem Magister d. Andreas
de Burgo me suadente secundum legationis suae prescriptum,
hoc imprimiS, Suae Serenitatis mandato, est curaturus, quod
ad Vestrae Beatitudinis eiusque Sedis Apostolicae defensionem
et honorem cedere poterit. Que cursim volui eidem exposuisse,
ut non tam fidem et servitutem meam intelligeret pro se para-
tissimam, quam etiarn ne eidem obscurum esset, me omnia
potius laturum, quam quippiam acceptaturum, quod vel Sedi
Apostolicae sit contrarium, vel dignitatem sacerdotalem dede-
ceat, cui me his et Ecclesiam suam 'I'ridentinam vehementer
et unice commendo.

Ex Tridento XVI0. Julii Anno Domini MDXXVNJ.
Eiusdem Vestrae Sanctitatis.

Hum. Creatura
B. Eps. Trident,

«Μ’. »semum-N vv·- ,a

