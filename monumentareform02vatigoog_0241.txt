0-43191 8>0

veluti e specula prospiciens non solum saecularium legum verum
etiam et R. E. christianaeque fidei patrocinium sumere et ab
haereticorum iniuriis vindicare deberet, non oblitus suae maio-
rumque suorum gloriae quae inter omnes orthodoxos principes.
semper emicuit, memor etiam Germanicae cui praeest nationis
quae tam armis quarn religione caeteris semper exemplum
extitit atque extirpandis pravarum haeresum sectis proprium
sanguinem pro fide catholica toties effudit; nunc in tanto
christianae rei periculo tam atroci facinori, tamque insigni
sceleri totis viribus vigilique studio occurrere ac sollicite Dei
ecclesiae Petrique naviculae subsidium et opem quamprimum
ferre recensque adhuc vulnus reserare atque in ipsum tanti
sceleris auctore criminisque socios pro facti atrocitate animad-
vertere, eiusque perniciosas machinationes et commenta sub
gravissimis paenis exterminare ne differat; ne huiusmodi pestis
contagio, cui nunc obviam iri facile potest, Caesareae Maiesta-
tis in cuius solo hoc flagitium perpetratum est, saeva atque
inexpiabili negligentia in maxima malorum incrementa etsirn-
plicium animarum perniciem coalescat. Quare nos scientes
quantum momenti vestra autoritas et voluntas ad iuvandam
hanc causam afferre posset, eademque R. D. vestra natura ipsa
ad fidem et religionem fovendam sit propensa, eam summo-
pere rogamus atque etiam per Dei misericordiam obtestamur
ut eius causae adesse fideique nostrae quae in tanto iam peri-
culo versatur fluctuantisque ecclesiae patronicinurn sumere ac
tanto malo occurrere velit. Nullatenus enim nostris tempori-
bus praesertim sub Caes. Maiestatis imperio ferendum est in
catholica Dei Ecclesia tot sacris coneiliiS, tot patrum decretiS‚
tot illustrissimis probatissimorum virorum ingeniis, tot etiam
miraculis iam recepta unum hominem, seu potius iniquitatis
alumnum nullo consiliO, nulla prorsus ratione, propria auctori-
tate sibi tantum contra divina praecepta confidentem passim
et impune insanire, atque ita 'insanire ut synceram et candidam
Christi fidem Sathanae suggestionibus maculare et S. Ecclesiae
concordiam malignis interpretationibus conturbare ausus sit.
Quod cum ad Dei optimi maximi cultum eiusdemque S. Eccle-
siae unitatem et tutelam, ad fidei nostrae christianaeque religi-
onis conservationem ad Caesareae Maiestatis et omnium catho-
licorum principum iura et sollicitudines spectet, certissima
spe confidimus (quae vestra est apud Caesaream Maiestatem

